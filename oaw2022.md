---
title: Open Access Week 2022
permalink: /oaw2022
layout: default
---

# ‘Open Access – what’s in it for me?’  

**Kom til virtuel Open Access Week i uge 43!**

_Dansk Netværk for Open Access er rigtig glade for at kunne invitere forskere og studerende til en række webinarer om Open Access. Webinarerne er arrangeret i forbindelse med den internationale Open Access Week og længere nede på siden kan du læse mere om programmet - og tilmelde dig til de enkelte webinarer._

Parallelarkivering, Article Processing Charges (APC), Diamond og embargoer. Der er mange begreber i spil, når man taler om Open Access til forskningspublikationer og undervisningsmaterialer, og uanset om man er forsker eller studerende mister man hurtigt overblikket over, hvad der betyder hvad. 

Derfor har Dansk Netværk for Open Access i forbindelse med årets Open Access Week arrangeret en række webinarer, der skal afmystificere og forklare, hvad Open Access betyder.  

Programmet henvender sig til både forskere og studerende, og de enkelte webinarer kommer godt og grundigt rundt i Open Access-verdenen. Der vil være oplæg, der starter helt fra begyndelsen, og som forklarer det mest grundlæggende ved Open Access – og der vil være oplæg, som går mere i detaljen med mere komplicerede Open Access-forhold, som fx nuancerne ved Plan S-initiativet.  

Der er planlagt 10 webinarer i løbet af uge 43 (se detaljerne om de enkelte webinarer nedenfor). Alle webinarer er gratis, og alle kan frit tilmelde sig.    
 
## Om Open Access Week:  
Open Access Week er en årlig begivenhed, der gennem aktiviteter og events vil udbrede viden og kendskab til Open Access. Open Access Week afholdes altid i sidste uge af oktober – i år under temaet [”Open for Climate Justice”](https://www.openaccessweek.org/). Open Access Week har fundet sted siden 2009. 
